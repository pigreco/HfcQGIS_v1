# Bio

Salvatore **FIANDACA** (_aka `pigreco`, per gli amici `Totò`_)

Libero Professionista, inizia ad approfondire il mondo GIS nel 2007 utilizzando software proprietari per poi scoprire il mondo Open Source e FOSS; attualmente è socio [GFOSS.it](http://gfoss.it/), membro di [QGIS Italia](https://www.facebook.com/qgis.it/) e moderatore di vari forum con argomenti GIS. Partecipa, nel 2014, alla fondazione di _Open Data Sicilia_ realizzando uno dei primi progetti del gruppo, nel 2016 è tra i relatori del [#ODS16 OpenDataSicilia Summer Edition](http://ods16.opendatasicilia.it/) Messina, in cui parla di QGIS.

Cura il Blog '[Pigrecoinfinito](https://pigrecoinfinito.wordpress.com/)' e il [canale](https://www.youtube.com/user/vediamo13/) YouTube entrambi molto seguiti dove scrive e parla di QGIS, SpatiaLite, PostegreSQL/PostGIS, GDAL/OGR, GRASS GIS, SAGA GIS, GitHub, OSGeo4W, ecc...

Ha partecipato alla realizzazione di un plugin per QGIS ([Select by Relationship](https://plugins.qgis.org/plugins/SelectByRelationship/)); utilizza la _OSGeo4W Network installer_ per fare testing sulle versione dev di QGIS; ha aperto numerosi ticket nel [QGIS Issue Tracking](https://issues.qgis.org/issues); scrive nelle mailing list di: QGIS-it-user, GFOSS, Spatialite, gvSIG; è co-admin della pagina ufficiale di [QGIS Italia](https://www.facebook.com/qgis.it/); ha collaborato per i testing di nuove feature di QGIS; compila la versione QGIS dev su GNU/Linux MINT; ha realizzato Pull request (PR) nel progetto princiaple di [QGIS](https://github.com/qgis/QGIS). Ha organizzato e partecipato alle prime due Hack Fest QGIS Italia realizzate a [Bologna](https://pigrecoinfinito.wordpress.com/2017/05/27/qgis-prima-hackfest-italiana-di-qgis/) e [Padova](https://pigrecoinfinito.wordpress.com/2017/11/14/qgis-seconda-hackfest-italiana-di-qgis/) (2017) e parteciperà alla [prossima a Viterbo (2018)](https://github.com/pcav/sito_qgis_it/wiki/QGIS-HackFest-3).

![foto](img/hfita1_2017_bologna.png)

**Foto**: Hack Fest QGIS ITA Bologna 2017, da sinistra: _Luca Mandolesi, Giuseppe Guarino, Salvatore Fiandaca, Pierluigi de Rosa e Enrico Ferreguti (uno dei più attivi sviluppatori di plugin italiani_

![foto](img/hfita2_2017_padova.png)

**Foto**: Hack Fest QGIS ITA Padova 2017, da sinistra: _Salvatore Fiandaca, Amedeo Fadini, Federico Gianoli, Matteo Ghetta,prof. Massimo De Marchi, Stefano Campus, Alessandro Sarretta, Enrico Ferreguti_
